..5.-

ut jam pluraliter cogitari possent, nec ubi res ad plures una referretur, quippe qua· ·
rum utraque ratio et ad poetas' et ad prosarios scriptores pertineret, quamquam ab
ea quam posteriore loco dixi Vergilius certe saepissime recedit. Atque ut in omni
quaestionum genere ea semper habetur via certissima, qua ab apertis paullatim ad
impeditiora adscendatur, ita ab iis putavipinitium repetendum esse, quae ex natura
linguae Latinae facillime possint explicari. Quod si quaerimus, cur ad unam rem
designandam plures ejusdem generis conferantur - etenim novi aliquid notioni addi
ea re quod pluralis ponatur utique tenendum est — quantitatis augendae causa id
fieri posse nemo non intelleget, neque, si considerabitur, Romanos in universum ser-
monem magis ad externam rerum vim ac speciem adcommodasse indeque modos de-
sumpsisse, quibus in aestimandis omnibus rebus uterentur, sine aliqua ratione nume-
rum plurativum etiam ad interiorem rerum naturam et indolem acuendam extollen-
(lamque adhiberi posse facile colligetur. Qui erit primus disputationis locus. Dein
vero procedamus ad largiorem eorum verborum copiam, in quae quum neutra ratio-
num modo prolatarum prorsus cadat, alia circumspicienda sunt explicandi subsidia.
Videbimus igitur Vergilium, quoniam intellexisset hoc numeri usu facultatem sibi da-
tam esse elocutionem suam vividiorem uberioremque docte reddendi, non solum ad¹
gradationem totius cujusdam notionis usurpasse pluralem, sed etiam ut ad certam
quandam notionis proprietatem adgnoscendam animos audientium vel legentium ad-
duceret impelleretque.

His ita propositis apparet aliam prorsus me ingredi viam atque Wagnerum, qui
quum et ipse putet accuratas in usum pluralis observationes incredibile esse quantum

-ad intellegentiam poetici sermonis conferant, in quaestionibus virgilianis (pag. 408

seqq.) summa ut solet diligentia de nonnullis vocabulis exposuit, quae a Vergilio sae-
pissime pluraliter ponuntur, sed quae fere omnia significationem proprie pluralem ex-
hibeant. Quo factum est, ut inde parum fructus perceperim. Ceterum ne quis ob-
jiciat, in afferendis exemplis ubique parcius me egisse, nolui nisi paucis locis unam
quamque rem in universum illustrare, quum ad inceptum meum parum pertineret
quoties hoe illudve enuntiatum apud Vergilium legeretur, quod relegandum esse duco
Lexico Vergiliano, si quis quondam conscripturus est. Neque in comparandis aliis
scriptoribus multus fui. Ut enim Vergilius nonnulla scripserit, quae simili modo a
Graecis dici noverat, sicut ora (cf. Xenoph. Anab. 11, 6, 11 et quae adnotavit Krue-
gerus), speluncas (cf. Hom. Od. I, 73) alia, tamen totus hic pluralis usus tam justa
ratione ex ipsius linguae Latinae indole expeditur, ut subsidio alieni sermonis non
opus sit. Ex Romanorum vero poetis cur Catullum in auxilium vocaverim quum supra
Jam indicatum sit, de ovidio frequentia exempla ideo me attulisse fateor, quod haud
raro per hunc demum ad rectam cujusdam loci Vergiliani explicationem adductus
sum. Quum enimpluralis usus, ut qui multo commotiorem redderet orationem, rhe-
torico cuidam studio egregie faveret, is videbatur imprimis adeundus esse poeta, qui

 

