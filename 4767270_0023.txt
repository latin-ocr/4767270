 

-’ ιτ -««

Funus vccabulum si pluraliter ponitur, semper vehementem animi commotionem
spirat. A. VL-8742 „vel quae Tiberine videbis Funera, cum tumulum praeterlabere
recentem“ de funere Marcelli. IV, 5002 „Non tamen Anna novis praetexere funera
sacris Germanam credifl‘ de caede per metonymiam dicta. IX, 486: „tua funera.Veste
tegens“ intellegitur Euryali corpus mortuum. Ceterum ne quis accuratiorem expli-
cationem desideret, jam apud priscos scriptores invenitur hic usus. Sic Ennius apud
Ciceronem: „Nemo me lacrimis* decoret nec funera fletu Faxit“ (Tusc. Ι, 15, 34).
Cat. 64, 401: „Optavit genitor primaevi funera nati.“ —- Tum legimus apud Ver-
gilium A. IV, 642: „coeptis immanibus effera Dido“ et paullo infra 647: „ensemque
recludit Dardanium non hos quaesitum munus in usus,“ quorum prior locus, ubi
hauddubie extolli consilium horrendum vult poeta, posteriori lucem affert3 con·
feras Ov. Met. IV, 524: „Bacchi sub nomine Juno Risit et ,bos usus praestet tibi‘
dixit ,alumnus‘,“ atque V, 111. Ad &epta vero addas A. IX, 625: „Juppiter
omnipotens, audacibus adnue coeptis.“ X, 461: „Te precor, Alcide, coeptis ingentibus
adsis.“ Ov. Her. XIV, 49: „Sed timor et pietas crudelibus obstitit ausis, Castaque
mandatum dextra refugit opus,“ quibus in locis quid spectetur plurali ex adjectivis
audacibus ingentibus crudelibus elucet3 ubique autem de una accurateque distincta re
agitur. Contra in G. IV, 283: „Tempus et Arcadii memoranda inventa magistri Pan-
dere“ et 295: „Exiguus primum atque ipsos contractus in usus Eligitur locus“ pluralia
videntur referenda esse ad singulas res, quibus constabat inventum illud artificioso
modo apes procreandi. — A. XI, 274: „heu dira meorum Supplicia.“ IV, 383: „Spero
equidem mediis, si quid pia numina possunt, Supplicia hausurum scopulis.“ VII, 619:
„Hoc et tum Aeneadis indicere bella Latinus More jubebatur tristisque recludere por-
tas. Abstinuit tactu pater aversusque refugit Foeda ministeria et caecis se condidit
umbris.“ XI, 157: „Primitiae juvenis miserae bellique propinqui Dura rudimenta.“
X, 529: „non hic victoria Teucrum Vertitur aut anima una dabit discrimina tanta.“

Sed haec quum quasi per saturam disputata sint, jam, ad ordinem, quoad fieri
potest, redeamus. Primum igitur exponamus de verbo quod est silentia, in quo
pluralis numerus haud dubie proprie significat silentium in multis rebus posse cognosci.
Ita A. Ι, 73οε „tum facta silentia tectis,“ dicere vult poeta omnes qui adessent pro
sua quemque parte obmutuisse; idem redit XI, 241: „tum facta silentia linguis.“ Itaque
tollitur notio singularis, neque, si semper sic explicare liceret, amplius nostra interesset
novisse, quam late pateret hic dicendi mos. Ac tamen inveniuntur etiam loci, de qui-
bus aliter censendum est. Evanescit enim nonnunquam significatio complurium rerum
editque qualitatis cujusdam notionem, quae silentii verbum in aliquem modum accu-
ratius definiat. ΙΙ, 255: „Et jam Argiva phalanx instructis navibus ibat A Tenedo,
tacitae per amica silentia lunae Litora nota petens.“ Silentium, quod omnia animalia
omnia loca premit, altum silentium sit necesse est. Atqui dubitari nequit, quin amica
dicta sint silentia propterea quod tali nocte quiete et somnis omnia tenente non aderat,

3

