 

 

Vergilium de excolenda et locupletanda elocutione Latina egregie meruisse quum in-
ter omnes homines doctos jam dudum constet, tamen si quaeres, qui potissimum in
pernoscenda hac tam gravi re atque explicanda studia sua collocaverint praeter unum
Wagnerum invenies fere neminem. Neque quae Wagnerus profecit quaestionibus illis
Virgilianis summa cum diligentia eximioque mentis acumine conscriptis, talia sunt,
ut jam res ex omni parte videatur ad finem perducta atque absoluta3 immo multa se
aliis reliquisse aut accuratius expolienda aut copiosius pertractanda quum ne ipse qui-
dem negaverit vir doctissimus, tum non tam id egisse eum ut totam quasi syntaxin
Vergilianam continua oratione persequeretur, quam ut singulis quibusdam enucleandis,
quales sunt rationes pronominum particularum aliquot et praepositionum, maxime ope-
ram navaret, neminem praeteribit. Nescio igitur an non inutile sit, si ii qui nunc tam
intenta ac felici opera aut in textu qui dicitur Vergiliano ad pristinam conditionem
restituendo, aut in iis quae composuit poeta acute dijudicandis vel in universum ex-
plicandis elaborant, etiam in explanandas leges, quas secutus est, scribendi aliquid
curae conferant. Interea autem ipse de usu quodam dicendi fusius disserere animum
induxi.. qui jam pridem tractationem paullo subtiliorem videtur desiderasse.

Atque spectat quidem quaestio ad eam rationem, ex qua, ut vulgari modo dicam,
pluralis numerus usurpatur pro singulari. Quum enim observassent grammatici, haud
raro poetas uti plurali, ubi indoles et ratio enuntiati unius rei significationem postu-
lare videretur, id poeticae’nescio cui licentiae condonandum esse rati statuerunt, solere
illos in hunc modum numeros permutare inter 'se prout placeret. Quam sententiam
non putaverim decere eos, qui naturam et' ingenium totius cujusdam linguae cognoscere
studeant, in omnes partes arboris instar large effusae. Namque inde non modo nihil
intellegi, sed praecludi prorsus omnem intellegendi viam, quis est quin videat? Quam-
quam, quum afferri deberet aliqua certe causa, fuerunt, qni dicerent, indulsisse hac' m

1⁸

 

