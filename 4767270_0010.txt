-4-

re poetas metri necessitati suavitatique euphoniae, quam Graeci vocant. At 'quanti
aestimandus esset poeta, qui ad externa talia rite adsequenda inde subsidium pete-
ret, quod notione quadam arctissime definita non solum negligenter abuteretur, sed in-
contrariam etiam partem eam summa cum violentia sexcenties detorqueret? Alii qui-
dem opportunitate data de singulis quibusdam non male judicaverunt, praesertim si
in commentariis accurate conscribendis ad talia quoque devenerant, sed in totam
rem, quod sciam, ne apud unum quidem scriptorem adhuc quisquam diligentius in-
quisivit. Unde factum mihi videtur esse, ut et plurimis locis multum de pulchritu-
dine sermonis Vergiliani detraheretur aut id quod indicare studuit poeta minus accu-
rate perspiceretur, et fraudatus sit homo summi ingenii laude quam de excolenda et
conformanda oratione poetica praeter ceteros meruit. Namque hercule, si quis no
strorum aliquem poetarum in sermonem alienum convertens maximam adjectivorum
ornantium partem, quae quantum faciant ad elocutionem excitandam acdistinguen
dam vel ex Schillero nostro cognoscas, aut prorsus omitteret aut ad tenuem vim de-
bilitaret, nemo, credo, hanc rationem ut rudem et barbaram non respueret. Quid
vero? si apud Vergilium saepissime numero plurativo posito adjectivum significetur,
quod notioni distinctius indicandae atque extollendae ihserviat? quid, si portus idem
fere sint ac tutus portus, volnera ad volnus letale quam proxime accedant, ora saepe
ab ore lato et rustico haud multum discrepent? si in enuntiato quod est: caelestia
corpora, non ex caelesti solum adjectivo sed ex plurali quoque notio originis divinae
intellegenda sit? Porro quis nondum miratus est, Vergilium Aen. IV, 61 seqq. pasto-
rem nescium, id est: non conspectum, agentem facere cervam telis, quum unum te· ·
lum in latus adactum esse ex iis quae continuo sequuntur eluceat, ita ut nullo modo
intellegatur, quomodo senserit cerva pastorem sibi instantem, omnia vero facili negotio
expediantur, dummodo tela saepius pro telo acuto dici teneatur. Jam vero sic par-
cissimis modis plurimum conferri ad locupletandam orationem Latinam quum exemplis
quae modo tetigi appareat, tum iis quae exim disputaturus sum uberrime probatum
iri spero. Atqui ea maximam partem Vergilio nostro deberi ii cognoscent, qui quum
legerint disputationem nostram ad eorum locorum paucitatem intenderint animos, quos
ad illustrandos Vergilianos ex Catullo collegi. Catulli autem, qui proximus sit eorum
qui antea fuerunt poetarum, elocutio pro hac ratione a Vergilii proxime abest. At-
que ut unum alterumve verborum, quibus pluraliter utitur Vergilius, jam apud prio-
res usitatum fuerit, tamen longe majorem numerum proprium esse nostri poetae-con-
stabit. ’

Sed tota haec de numero plurali quaestio quum satis infinita sit, accuratis verbis
argumentum disputationis indicare liceat. Constitui igitur apud animum de omnibus
iis disserere verbis, quae quum exfiibeant speciem numeri pluralis, tamen re ipsa re·
tinent notionem singularem. Quare nihil nostra intererat perscrutari nec quomodo
quandove infinitae notiones per metonymiam quandam transferrentur ad finitas, ita

 

 

